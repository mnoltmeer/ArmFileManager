# ArmFileManager
АС Менеджер файлів АРМ ВЗ

Призначення

АС «Менеджер файлів АРМ ВЗ», далі Програма, використовується для обміну файлами між АС АРМ ВЗ та іншими автоматизованими системами (АСРК, Товарообіг, тощо).

Механізм роботи

Програма використовує протокол FTP для обміну даними із сервером, та власний протокол обміну, побудований поверх TCP/IP, для обміну даними з утилітою віддаленого адміністрування та сервером статистики. Кількість з’єднань необмежена. Кожне з’єднання ініціалізується під час запуску Програми за допомогою спеціального конфігураційного файлу, у якому зазначені всі необхідні параметри з’єднання.
Після ініціалізації з’єднання запускається окремий поток, у якому виконується процедура обміну файлами. Обмін може бути одно- або двосторонній. Після завершення процедури обміну, з’єднання переходить у режим очікування, тривалість якого вказана у відповідному параметрі конфігураційного файлу, після чого процедура обміну буде повторена, за умови, якщо не надійшла команда завершення з’єднання. Користувач також має можливість запустити процедуру обміну, не чекаючи доки завершиться час очікування.
Програма сповіщає користувача про надходження нових файлів за допомогою спливаючих повідомлень у системному треї, а крім того може виводити перелік оброблених файлів у спеціальних вікнах, які можна переміщати.	
При першому запуску Програма автоматично створює правила для брандмауеру для тих портів, що вказані у конфігураційному файлі, для цього перший запуск Програми на комп’ютері користувача повинен проводитись з правами адміністратора системи.
Також Програма може прописати шлях до виконавчого файлу у системний реєстр для автоматичного запуску після завантаження системи. Під час кожного запуску Програма оновлює запис у системному реєстрі, щоб гарантувати успішний старт, навіть якщо виконавчий модуль було переміщено в інший каталог.
